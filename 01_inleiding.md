# Inleiding en Leeswijzer

In 2015 voerden het Kadaster en Geonovum gezamenlijk onderzoek uit naar behoefte aan leegstandsinformatie bij marktpartijen en overheden. Daaruit bleek een duidelijke behoefte aan een ge√ºniformeerde methodiek en aan eenduidige definities. Het vervolgonderzoek uit 2016 bevestigde dat beeld. Vanuit gebruiksoptiek en vanuit informatiekundig perspectief is het van belang deze methodiek en definities goed vast te leggen in een informatiestandaard.

## Doel

Dit document bevat een dataspecificatie ten behoeve van gegevensontsluiting middels een **Informatiemodel Vastgoedgebruik** (IMVG). Het IMVG legt de gebruiksstatus en aanvullende relevante kenmerken vast van vastgoedobjecten in Nederland. Deze informatie biedt bijvoorbeeld inzicht in de hoeveelheid leegstaande vastgoedobjecten in een bepaald gebied. Het doel van deze dataproductbeschrijving is om achtergrondinformatie te verstrekken over het dataproduct.

Een dataspecificatie geeft een beschrijving van de gegevensstructuur en de objectdefinities. Op basis van de dataspecificatie kan een eindgebruiker zich een goed beeld vormen van de data die door de dienst en voorziening worden aangeboden en de data inhoudelijk interpreteren. Daarnaast geldt dat de verschillende onderdelen van de dataspecificatie de grondslag zijn voor het <mark>bouwen en ontwikkelen</mark> van de applicaties. Dit betreft een 0.9 versie ter voorbereiding op de consultatie van de betrokken partijen. Dit document is bedoeld voor de gezamenlijke gedachtenvorming en nog niet voor implementatie.

## Leeswijzer

De dataspecificatie van het IMVG beschrijft het concept-informatiemodel. Deze versie is opgebouwd uit vijf hoofdstukken. Hoofdstuk 2 licht het domein waarop deze dataspecificatie van toepassing is toe. Hoofdstuk 3 geeft een informele beschrijving van dit domein en de toepassing van de dataspecificatie in een informatie- en data-uitwisselingsproces. Verder bevat dit hoofdstuk de normatieve referenties en de lijst met termen, definities en afkortingen. Hoofdstuk 4 vat in tabelvorm de identificatie van de dataspecificatie samen. Hoofdstuk 5 zet het UML-model uiteen en licht het referentiemodel en het informatiemodel toe. Hiertoe behoort ook de objectcatalogus waarin alle modelinforatmmie in tabelvorm is opgenomen.

Om het model uiteindelijk te kunnen implementeren is ook een beschrijving nodig van de referentiesystemen, de metadata, de datalevering, de inwinningscodings en eventueel de visualisatie. Hiervoor dienen hoofdstuk 6 tot en met 10. Deze onderwerpen vallen buiten de scope van het concept-informatiemodel. Door deze hoofdstukken alvast op te nemen in de structuur de dataspecificatie alvast een inzicht in de onderwerpen die voor de implementatie verder uitgewerkt moeten worden.

<!--
TEKST VOOR ONTBREKENDE HOOFDSTUKKEN
Dit hoofdstuk is nog niet geschreven. Dit hoofdstuk is relevant op het moment dat het informatiemodel ook daadwerkelijk geimplementeerd zal gaan worden. Voor nu  is de beschikbare informatie nog niet gedetailleerd en uitwerkt genoeg om dit nu in te kunnen vullen. We hebben dit hoofdstuk wel opgenomen in de dataspecificatie om te laten zien op welke fronten de doorontwikkeling van het informatiemodel kan plaatsvinden.-->